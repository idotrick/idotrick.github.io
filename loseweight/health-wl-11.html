<!DOCTYPE html>
<html>
<head>
<meta charset="ISO-8859-1">
<title>ආහාර පාලනයෙන් සහ ව්‍යායාම වලින් ඈත් නොවීමට නම්</title>
</head>
<body>
<p><font size="4"><br>
					</font><font size="5" color="#336600">ආහාර පාලනයෙන් සහ  ව්‍යායාම වලින් ඈත් නොවීමට නම්·</font><font size="4"><br>
					<br>
					මහර 
					උදවියට ආහාර පාලනය ගැන මොන තරම් උසස්‌ අන්දමේ උපදෙස්‌ 
					ලබාදුන්නද ව්‍යායාම ගැන මොන තරම් උසස්‌ අන්දමේ උපදෙස්‌ සහ 
					පුහුණුවක්‌ ලබාදුන්නද අඛණ්‌ඩව සහ ක්‍රමවත්ව ඒවායේ යෙදීමට ඔවුන් 
					අපොහොසත් වෙයි. සමහර උදවිය දින කීපයක්‌ මේවායේ යෙදී උකටලීව 
					සියල්ල අතහැර දමයි. තවත් සමහර අය නොවැළැක්‌විය හැකි හේතු නිසා 
					නිසි මගින් අපගමනය වූ විට නැවත හරි පාරට පිවිසිය නොහැකිව වැරදි 
					පාරේම යයි. මිනිසුන්ගේ ඉන්ද්‍රිය පිනවීම දේව භාෂිතය කර ගෙන 
					ඇති, වෙළෙන්ඳන්ගේ කාර්ය බහුල තර්කයට අවිචාරවත්ව නතු වී ඇති 
					අධිපරිභෝජනවාදී වත්මන් සමාජයේ මිනිසුන්, පිළිපැදීම ස`දහා ඉතා 
					ඉහල මානසික ඒකාග්‍රතාවයක්‌ අවශ්‍ය වන මෙවැනි වැඩසටහන් වලින් 
					අපගමනය වීම පිළිබ`දව අප පුදුම විය යුතු නැත. අප '<br>
					<br>
					'ඉලක්‌කය තෝරාගැනීම සහ වීර්යය වැඩීම'<br>
					<br>
&nbsp;යන කොටස මෙම වැඩසටහන ස`දහා ඇතුළත් කර ඇත්තේම එම ඉතා ඉහල මානසික ඒකාග්‍රතාවය 
					ඇතිකිරීêම ස`දහාය.<br>
					<br>
					එහෙත් අප වැඩසටහන කරගෙන යන අතරේ නිසි ආහාර පාලනයෙන් සහ නිසි 
					ව්‍යායාම වලින් බැහැර වීමට සිදුවන අවස්‌ථා ඔබට එළඹිය හැකි අතර 
					අප මුලින් කීවාක්‌ මෙන් එසේ බැහැර වුවහොත් යළි නිසි මගට ආ 
					නොහැකි වීමේ අවදානමක්‌ද ඔබට ඇති වෙයි. එබැවින් හැකි සෑම විටම 
					හැකි උපරිම උත්සාහයෙන් නිසි මගින් බැහැර නොවීමටත් නොවැළැක්‌විය 
					හැකි හේතුවක්‌ නිසා නිසි මගින් බැහැර වුවත් යළි නිසි මඟට වහා 
					පැමිණීමටත් අපට හැකි විය යුතුය. එම හැකියාව තවදුරටත් 
					ප්‍රවර්_ධනය කරගැනීමට ඔබට ප්‍රයෝජනවත් වන උපාය උපක්‍රම 
					රාශියක්‌ සාකච්ඡා කිරීමට අප මෙවර සුදානම්ය. මේවායින් සියල්ලම, 
					කීපයක්‌ හෝ එකක්‌ ඒ ඒ අවස්‌ථාවට අනුරූපව ඔබේ රුචිකත්වය පරිදි 
					ඔබට භාවිතා කළ හැකිය.<br>
					<br>
					ෆ සෑමවිටම ආහාර පාලනයත් වයායාමත් එකට එක විට ඒකාබද්ධව සිදු 
					කරන්න. මෙසේ කරන විට ආහාර පාලනය හෝ ව්‍යායාම එකක්‌ ලෙස කරනවාට 
					වඩා විශිෂ්ඨ ප්‍රතිඵල ඔබට ලැබේ. ආහාර පාලනය විසින් වයායාමත් 
					ව්‍යායාම විසින් ආහාර පාලනයත් අෙන්‍යාන්‍ය වශයෙන් ශක්‌තිමත් 
					කරයි. යම් හෙයකින් ව්‍යායාම නොමැතිව ආහාර පාලනය පමණක්‌ හෝ ආහාර 
					පාලනය නොමැතිව ව්‍යායාම පමණක්‌ හෝ ඔබ අතින් සිදු වන විට '<br>
					<br>
					'කෝ මගේ අනෙක්‌ සගයා?'<br>
					<br>
&nbsp;යෑයි ඔබ ඔබෙන්ම ප්‍රශ්න කරන්න. අනෙක්‌ සගයා නොමැතිව තනිව මේ ගමන වැඩි දුරක්‌ 
					යන්නට නොහැකි බව වහාම අවබෝධ කරගෙන වහාම අනෙක්‌ සගයා ඔබ වෙත 
					කැ`දවා ගන්න. ඇත්ත වශයෙන්ම අනෙකුත් මෙවැනි වැඩසටහන් අතර අප 
					වැඩසටහන ඉතා සාර්ථක එකක්‌ වීමට හේතු වන ප්‍රධාන රහස වන්නේ ආහාර 
					පාලනයත් ව්‍යායාමත් එකට එක විට ඒකාබද්ධව එකම කාලයක්‌ තුළ 
					ක්‍රියාත්මක කිරීමය.<br>
					<br>
					ෆ අප ඔබට ඉතා භයානක ආහාර සේ හ`දුන්වා දී ඇති අයිස්‌ක්‍රීම්, 
					කේක්‌, වටලප්පන් වැනි ආහාරයක්‌ කන්නට ඔබට දැඩි කෑදරකමක්‌ ඇති 
					වූවා යෑයි සිතන්න. ඔබ, අප ඔබට කියා දී ඇති ඒවායේ භයානක කම සිතට 
					යොජනා කර ගන්න. අයිස්‌ ක්‍රීම් කප් එකක්‌ කෑවොත් මට තවත් පැය 
					එකහමාරක්‌ අමතරව දුවන්නට සිදුවෙනවා නේදැයි සිතන්න. එහෙම 
					නැත්නම් අයිස්‌ ක්‍රීම් එකක්‌ කෑවොත් පැය භාගයේ ව්‍යායාම සැසි 
					3 ක්‌ ඒ නිසා විනාශ වෙනවා නේදැයි සිතන්න. එවිට වහාම ඔබට එය 
					නොකාසිටීමේ ශක්‌තිය පහළ වෙයි. මෙය ටික කලක්‌ කරන විට ඔබට 
					අයිස්‌ක්‍රීම් කන්නට නොසිතෙනවා පමණක්‌ නොව එය පිළිකුලA දෙයක්‌ 
					බවටද පත් වෙයි.<br>
					<br>
					ෆ ඔබ මේසයේ ඉ`දගෙන ආහාර ගන්නා විට තව ටිකක්‌ කන්නට ඕනෑ යන අදහස 
					ඔබට ඇති වෙයි. ඔබට නියමිත අහාර ප්‍රමාණය ගත් වහාම එම සිතිවිල්ල 
					ඇති වන්නට පෙර වහාම අත සෝදන්න. පි`ගානටත් වතුර ටිකක්‌ දමන්න. 
					එසේම ඔබ පොළඹවන රස ඔබෙන් ඈත් කිරීêම ස`දහා වහාම කට සේදී යන 
					ප§දි වතුර බොන්න. එවිට බඩේ ඉතුරු කොටසත් පිරෙන නිසා යළිs ආහාර 
					ගැනීමට ඔබ නොපෙළඹෙයි.<br>
					<br>
					ෆ ජීවත් වන්නේ කන්නට නොව කන්නේ නිරෝගී ගුණාත්මක ජීවිතයක්‌ ගත 
					කරන්නට බව නිතර මෙනෙහි කරන්න. එවිට ඔබව රෝගී කරන එසේම ඔබේ 
					ජිවිතයේ ගුණාත්මක බව විනාශ කරන වැරදි ආහාර පුරුදු වලින් ඔබට 
					ලේසියෙන්ම මිදිය හැකිය. එවිට '<br>
					<br>
					'<br>
					ඒවා නොකා ජීවත්වෙලා වැඩක්‌ තියෙනවද?'<br>
					<br>
					' කියන කෑදර සංකල්පය ඔබේ සන්තානයෙන් බැහැර වෙයි. කෑම විසින් 
					ඔබව හසුරවනවා වෙනුවට ඔබට අවශ්‍ය සෞඛ්‍යාරක්‌ෂිත ආහාර පමණක්‌ 
					ගැනීමට එවිට ඔබට හැකි වෙයි. <br>
					<br>
					ෆ ඔබ ආහාර ගන්නා විට සෑම කටක්‌ම වැඩි වාර ගණනක්‌ සපන්න. එවිට 
					නිශ්චිත කාලයක්‌ තුළ ශරීර ගත වනAනේ අඩු ආහාර ප්‍රමාණයකි. ගන්නා 
					ආහාර ටික හො`දින් දිරවීමටද එය උපකාරී වේ. මුඛය තුළම දියරයක්‌ 
					වන තරමට ආහාර සැපිය හැකි නම් එය වඩාත් යහපත්ය. අප ළ`ගදී 
					පරිශීලනය කළ පුද්ගල සංවර්ධනය පිළිබ`ද ග්‍රන්ථයක ස`දහන් වූයේ 
					සෑම කටක්‌ම 32 වාරයක්‌ සැපීමෙන් ඉතා හො`ද ප්‍රතිඵල රාශියක්‌ 
					ලබා ගත හැකි බවයි. ක්‌ෂණික කෘත්‍රීම ආහාර රටාව තුළ ඇත්තේ කිසිම 
					සැපිමක්‌ අවශ්‍ය නොවන හෝ සැපීම ඉතාම අවමයෙන් අවශ්‍ය වන 
					ආහාරයන්ය.<br>
					<br>
					ෆ ආහාරයට පෙර වතුර වීදුරුවක්‌ හෝ කෝප්පයක්‌ පානය කරන්න. එවිට 
					එයින් කුස සෑහෙන තරමින් පිරීs යයි. ඔබ ආහාර ගැනීම පටන් ගන්නේ 
					සෑහෙන තරමින් පිරුණු කුසට වන නිසා ඉතිරිය පිරවීමට අවශ්‍ය වන්නේ 
					අඩු ආහාර ප්‍රමාණයකි. ආහාර ගන්නා අතරේ ජලය පානය කිරීමද අත්හදා 
					බැලිය හැකි තවත් ක්‍රමවේදයකි.<br>
					<br>
					ෆප්‍රධාන ආහාර වේලට පෙර පලතුරක්‌ ආහාරයට ගැනීමෙන්ද හො`ද 
					ප්‍රතිඵල නෙළා ගත හැකිය. පලතුරෙන් කුස සෑහෙන තරමින් පිරී යන 
					නිසාත් පලතුර ආහාරයට ගැනීමෙන් තෘප්තියක්‌ ලැබෙන නිසාත් අඩු 
					ආහාර ප්‍රමාණයකින් ඔබට සෑහීමට පත් විය හැකිය.<br>
					<br>
					ෆආහාර ගන්නා විට හුදකලාව තනියෙන් ආහාර නොගෙන කණ්‌ඩායමක්‌ ලෙස 
					ආහාර ගැනීම සිදු කරන්න. එම කණ්‌ඩායම බඩජාරීන්ගේ එකතුවකට වඩා 
					ආහාර පිළිබ`ද විනයක්‌ ඇති අයගේ එකතුවක්‌ වීම වඩාත් සුදුසුය. අප 
					රටට රූපවාහිනිය පැමිණීමට පෙර ගෙදර සියල්ලම කුස්‌සියේ හෝ කෑම 
					කාමරයේ එකට එකතු වී සතුටු සාමීචියේ යෙදෙමින් දුක සැප බෙදාගෙන 
					ආහාර ගැනීමේ ඉතා හො`ද පිළිවෙතක්‌ පැවතුණි. නමුත් රූපවාහිනියේ '<br>
					<br>
					'මෙගා ටෙලි රැල්ලට'<br>
					<br>
					' ගසාගෙන යන උදවිය අද සාලයට විත් එය ඉදිරියෙන් වාඩි වී ඉතා 
					අහිතකර ආහාර පි`ගන් ගණනින් හිස්‌ කරති.<br>
					<br>
					ෆ ආහාර ගන්නා විට කුස උපරිමයෙන් පිරී පිම්බෙන තුරු ආහාර නොගෙන 
					'<br>
					<br>
					මට තව ටිකක්‌ කන්න පුළුවනි '<br>
					<br>
					<br>
&nbsp;යන හැ`ගීම දැනෙන අවස්‌ථාවේදී ආහාර ගැනීම වහාම නවත්වන්න. අවශ්‍ය නම් කුසේ 
					ඉතිරි§ හරිය ජලය පානයෙන් සහ පලතුරක්‌ ආහාරයට ගැනිමෙන් පුරවා 
					ගන්න. <br>
					<br>
					ෆ පාලනයෙන් යුතුව ආහාර ගත් සෑම වේලකට පසුවම '<br>
					<br>
					මම අද ආහාර පාලනය අකුරටම පිළිපැද්දා '<br>
					<br>
&nbsp;කියා ඔබ ස්‌වයං අගය කර ගැනීමට ලක්‌ කරන්න. ''<br>
					<br>
					මම දැන් ඉස්‌සර වගේ නරක විදිහට කන්නෙ නැති හො`ද ආහාර විනයක්‌ 
					තිබෙන කෙනෙක්‌''<br>
					<br>
&nbsp;බවට පත් වී තිබෙන බව සිතා සතුටු වන්න. ටික දිනක්‌ යද්දී ඔබ ඉබේටම භයානක ආහාර 
					වලින් ඈත්වුණ කෙනෙක්‌ පමණක්‌ නොව ඒවා පිළිකුල් කරන කෙනෙක්‌ 
					බවටද පත් වීම නියතය. වැරදි ආහාර පුරුදු වලින් ලැබෙන සතුටට වඩා 
					නිසි ආහාර විනයක්‌ ඇති කර ගැනීමෙන් ලැබෙන මානසික සතුට ඉහලය.<br>
					<br>
					ෆ ආහාර පාලනයේ යම් අපගමනයක්‌ සිදු වූ විට ''<br>
					<br>
					අපරාදේ අද මට ආහාර පාලනය කර ගන්න බැරි වුණානේ''<br>
&nbsp;යෑයි සිතා පසුතැවෙන්න. ''<br>
					<br>
					ඒත් මම ආයෙ නම් ඒ වරද කරන්නේ නෑ''<br>
					<br>
&nbsp;යෑයි සිතා දෙවන වටයේදී පසුතැවීම මගහරවාගන්න.<br>
					ෆ ඔබ මෙන්ම ආහාර පාලනය සහ ව්‍යායාම කරන අය අතරේ එකමුතුවක්‌ 
					සාදා ගැනීමට ඔබ මූලික වන්න. එවිට ඔබ කණ්‌ඩායම මුණ ගැසෙන සෑම 
					විටදීම නිසි ආහාර පිළිවෙත් සහ ව්‍යායාම වල යෙදීම නිතැතින්ම 
					සිදුවේ. තව දුරටත් එහි වටිනාකම ඔබ කණ්‌ඩායමක්‌ ලෙස වටහා ගනී. 
					ඔබ එවැනි කණ්‌ඩායමකට නායකත්වය දීම තුළින් ඔබට අනිවාර්¨_යයෙන්ම 
					නිවැරදි ආහාර පිළිවෙත් පිලිපැදීමට සහ නිසි ව්‍යායාම වල යෙදීමට 
					සිදු වේ. ඒ ඔබ නායකයෙකු නම් අන් සියලු දෙනාටම වඩා ආදර්ශමත් විය 
					යුතු බැවිණි. ඔබ එවැනි උසස්‌ ආදර්ශමත් පුද්ගලයෙක්‌ බවට පත් වූ 
					විට ඔබ ඉන්නා තැනක පවා අනෙක්‌ අය භයානක ආහාර ගැනීමට නොපෙළඹේ.<br>
					<br>
					ෆ ඔබ ක්‌ෂණික හා කෘත්‍රීම ආහාර භාවිතයට කිසි විටක නොපෙළඹෙන්න. 
					හැකි සෑම විටම ස්‌වභාවික ආහාර එම ආකාරයෙන්ම ආහාරයට එක්‌ කර 
					ගන්න. උදාහරණ ලෙස පලා වර්_ග සහ එළවළු වර්_ග අධික වශයෙන් පිස 
					ආහාරයට ගන්නවාට වඩා අමුවෙන් හෝ අමුවෙන් බැරි සමහර වර්ග ඉතා 
					අඩුවෙන් පිස ආහාරයට ගන්න. ඔබේ ගෙවත්තේ ඇති පලතුරු ගසෙන් කඩාගත් 
					හැටියේම සේදීම පමණක්‌ සිදු කර ආහාරයට ගන්න. ස්‌වභාවික ආහාර වල 
					තන්තු නිසා ඇති වන රළු ගතිය සහ ස්‌වභාවික පෝෂ්‍ය පදාර්ථ 
					ප්‍රශස්‌ත මට්‌ටමෙන් තිබෙන නිසා ඒවා ඔබව අනවශ්‍ය ලෙස ආහාර 
					ගැනීමෙන් වළකා ලයි.<br>
					<br>
					ෆ ඔබේ ප්‍රගතිය සතියකට වරක්‌ අවම වශයෙන් මාසයකට වරක්‌ මැන 
					බලන්න. එය කළ යුත්තේ ඔබේ බර නිසි ලෙස කිරා ගැනීම මගින්ය. ඔබ 
					අපේ වැඩසටහන හරියටම පිළිපදිනවානම් සෑම මසකම කිලෝග්රෑම් 3 ක්‌ 
					ඔබේ වැඩි බරෙන් අඩු විය යුතුය. ඔබ එම ප්‍රගතියෙන් යම් පමණකට හෝ 
					අපගමනය වී ඇත්නම් වෛද්‍යවරයා සමග හෝ ඔබට ආහාර පාලන උපදෙස්‌ ලබා 
					දුන් කෙනා සමග සාකච්ඡා කරන්න. තවදුරටත් වේලාව අරගෙන ඔබට වැරදුන 
					තැන කොතනදැයි සෑම විටම අපේ වැඩසටහන සමග සස`දමින් පරීêක්‌ෂා කර 
					බලන්න. නිදසුනක්‌ ලෙස ඔබේ අඩු සාර්ථකත්වයට හේතුව මංගල උත්සවයකට 
					හෝ කීපයකට සහභාගී වීම විය හැකිය. වැරදුන තැන හ`දුනාගත් පසු 
					නැවත එම වරද නොවීමට වග බලා ගන්න. <br>
					<br>
					ෆ ඔබ සුප් භාවිතයට කැමති කෙනෙක්‌ නම් ආහාර වේලට පෙර අප මීට පෙර 
					ලිපියේදී සාකච්ඡා කළ පරිදි අහිතකර නොවන ලෙස සාදා ගත් සුප් 
					බ`දුනක්‌ පානය කල හැකිය. එයින් කුස සෑහෙන පමණින් පිරී යන නිසා 
					අඩු ආහාර ප්‍රමාණයකින් සැනසීමට ඔබට හැකිය.<br>
					<br>
					ෆ රසවත් ආහාර පාන වලින් පිරී ඉතිරී ගිය කෑම මේසයේ වාඩි වී නැවත 
					නැවත බෙදා ගනිමින් ආහාර ගන්නවා වෙනුවට ඔබට නියමිත ඔබට අවසර 
					තිබෙන ආහාර ප්‍රමාණය පමණක්‌ ඔබේ පි`ගානට බෙදාගෙන කෑම මේසයෙන් 
					දුරස්‌ත තැනකට ගොස්‌ ආහාර ගන්න. දිවා කාලයේ නම් ඔබේ ගෙවත්තට 
					වුවද යා හැකිය. ඔබ ගෙවත්තට ගිය හොත් ගෙවත්තට එන කුරුල්ලන් ආදී 
					විසිතුරු සතුන්ට ඔබ ගන්නා ආහාරයෙන් ටිකක්‌ දීමෙන් ඔබේ 
					සාර්ථකත්වය තව දුරටත් වැඩි කර ගත හැකිය. නැවත මේසය ළ`ගට ඒමට 
					පෙර අත සෝදා ජලය පානය කරන්න.<br>
					<br>
					ෆ ආහාර ගත් හැටියේම නින්දට යන පුරුද්දෙන් ඔබ මිදිය යුතුය. තද 
					නිදිමතක්‌ ආහාර ගත් විගස එන්නේද ඕනැවට වඩා කුස අහරින් පුරවා 
					ගත් විටය. දීර්_ඝ වේලාවක්‌ හෙවත් පැය ගාණක්‌ දවල් නිදාගැනීමද 
					ඉතාම අහිතකරය. ඔබට දවල් නිදා ගැනීමෙන් වැළකෙන්නට බැරිනම් 
					උපරිමය පැය භාගයකට යටත්ව එය සිදු කරන්න.<br>
					<br>
					ෆ ඔබට ආහාර වේල් අතරට විවිධ පාන වර්ග අවශ්‍ය වන්නේ නම් ඒ ස`දහා 
					සුදුසුම පානය පිරිසිදු පානීය ජලයයි. කැලරි අගයක්‌ නැති හෝ 
					කැලරි අගය ඉතා අවම පාන වර්¨_ග භාවිතා කිරීමේ වරදක්‌ නැත. 
					නිදසුන් ලෙස හරිත තේ, බෙලිමල්, ඉරමුසු, රණවරා, පොල්පලා 
					දැක්‌විය හැකිය. නමුත් මේ කිසිම පානයකට සීනි මුසු නොකිරීමට වග 
					බලා ගත යුතු අතර පානය කරන විටදී හකුරු හෝ රට ඉ`දිද ඒ සමග 
					භාවිතා නොකළ යුතුය. තැඹිලි හෝ කුරුම්බා වතුර පානය කිරීêමේ 
					වරදක්‌ නැති වුවද දිනපතා විශාල පරිමාවක්‌ පානය කිරීම අහිතකර 
					විය හැකිය.<br>
					<br>
					ෆ අප මේ වන විටත් පෙන්වා දී ඇති තුන් ආකාරයෙන්ම ව්‍යායාම 
					කරමින් ඔබේ දෛනික ව්‍යායාම අවශ්‍යතාවය සපුරා ගන්න. අද සීතලයි, 
					අද වැස්‌ස, අද අව්ව වැඩියි,අද නම් මට කම්මැලියි, ඔන්න ඔහෙ හෙටම 
					කරනවා, දවස්‌ කිපයක්‌ ව්‍යායාම නොකලට කමක්‌ නෑ, ගෙදර දොරේ වැඩ 
					කරන නිසා වයායාම ඕනැ නෑ ආදී කම්මැලි ඝෘණාත්මක ආකල්ප වලට නතුවී 
					කිසි විටක ව්‍යායාම වලින් ඈත් නොවන්න. වැස්‌ස නිසා එළිමහනේ 
					ව්‍යායාම කළ නොහැකි නම් නිවස තුළ හෝ හැකි අයුරින් ව්‍යායාම වල 
					යෙදෙන්න.<br>
					<br>
					ෆ ඔබ දින කීපයක්‌ ව්‍යායාම වලින් ඈත් වුවහොත් යළි පටන්ගැනීම 
					ඉතාම අපහසු වන බව වටහාගෙන පටන්ගත් ව්‍යායාම අඛණ්‌ඩව කරගෙන 
					යන්න.<br>
					<br>
					ෆ ව්‍යායාම කරන විටද තනිවම එහි යෙදෙනවාට වඩා කණ්‌ඩායම් ලෙස 
					කිරීමෙන් අති සාර්ථක ප්‍රතිඵල ලබා ගත හැකිය. එවිට එක්‌කෙනෙක්‌ 
					දෙන්නෙක්‌ ඉහත කී ඝෘණාත්මක ආකල්ප වලින් පෙලුනද අනෙක්‌ අය 
					ව්‍යායාමයේ යෙදෙන නිසා කාටත් ව්‍යායාමයේ යෙදීමට සිදු වෙයි. 
					එසේම යමක්‌ කණ්‌ඩායමක්‌ විදිහට සාමුහිකව කරන විට තනි තනිව කරණ 
					විටදී මෙන් කාටවත්ම කම්මැලි සිතිවිලි පහල වන්නේද නැත. <br>
					<br>
					ෆ හැකි සෑම විටම අන් අයද ඔබේ කණ්‌ඩායමට වැඩි වැඩියෙන් එකතු කර 
					ගැනීමට කටයුතු කරන්න. එවිට නිසි ආහාර පාලනය නිසි ව්‍යායාම 
					ලබාගැනීම ඇතුළු යහපත් ජීවන රටාවේ අංග සංස්‌කෘතියක්‌ ලෙස 
					මැනවින් සමාජ ගත වේ. ඔබ එසේ කිරීම බෝ නොවන රෝග සුනාමියෙන් අපේ 
					රට ගලවා ගැනීමට මහෝපකාරී වන බවට කිසිම සැකයක්‌ නැත.<br>
					<br>
					<br>
					වෛද්‍ය <br>
					පාලිත සමන් ජයකොඩි</font></p>
<br/><a href="http://www.divaina.com/2016/08/07/nimna12.html">උපුටා ගැනීම</a>
</body>
</html>
