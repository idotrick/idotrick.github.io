<!DOCTYPE html>
<html>
<head>
<meta charset="ISO-8859-1">
<title>අඬු කෝප්පය ඔබේ ගැලවුම්කාරයා  කරගන්න</title>
</head>
<body>
<p><font size="5" color="#006600">අඬු කෝප්පය ඔබේ ගැලවුම්කාරයා  කරගන්න</font><font size="4"><br>
					<br>
					<font color="#006666">බර අඩුකරගැනීමේ වැඩසටහනකදී <br>
					සුදුසු ආහාරවලින් ලබාගත හැකි ප්‍රමාණ </font><br>
					<br>
					බර 
					අඩු කර ගැනීමේ වැඩසටහනක යෙදී සිටින කෙනෙක්‌ නරක කෑම බීම වලින් 
					කොපමණ වැළකී සිටියද තමාට හිතකර ආහාර පමණක්‌ පරිභෝජනය කළ ද 
					ගන්නා ආහාර ප්‍රමාණය ගැන නිසි අවධානයක්‌ යොමු නොකළහොත් නිසි 
					ප්‍රතිඵල ලබා ගැනීමට අපොහොසත් වෙයි. සීනි සහ කොලෙස්‌ටරෝල් 
					පාලනය කර ගත යුතු අය ස`දහාද එය එසේමය. එමනිසා ආහාර ප්‍රමාණ ගැන 
					නිසි අවබෝධයක්‌ ලබා ගැනීමත් ඒ අනුව පිළිපැදීමත් අත්‍යවශ්‍ය 
					වෙයි. <br>
					<br>
					මෙහිදී තමාට ලබා ගැනීමට ඉඩ ඇති කැලරි ප්‍රමාණය ඉක්‌මවා නොයන සේ 
					ආහාර ලබාගැනීමට සිදු වෙයි. සාමාන්‍යයෙන් මෙය දිනකට කිලෝ කැලරි 
					1500 නොඉක්‌මවිය යුතුය. තරබාරු බව බරපතල නම් දිනකට කිලෝ කැලරි 
					1000 නොඉක්‌මවීම වඩාත් සුදුසුය. මෙම කැලරි සීමාවන් ඉක්‌මවා 
					නොයන සේ එක්‌ එක්‌ ආහාර වර්ගය කිරා මැන බලමින් පාවිච්චි කිරීම 
					කිසිසේත්ම ප්‍රායෝගිකව කළ හැකි කටයුත්තක්‌ නොවේ. එය ඉතා 
					සංකීර්ණ සාමාන්‍ය මහජනයාට තබා වෛද්‍යවරයෙකුටවත් කළ නොහැකි 
					කාර්යයකි. එහෙත් සාම්ප්‍රදායික බර අඩු කර ගැනීමේ වැඩසටහන් වල 
					එම ප්‍රායෝගික දුෂ්කරතාව ඇතුළත් වී තිබෙනු බොහෝ විට දැක ගත 
					හැකිය. එම වැඩසටහන් අසාර්ථක වීමට එක්‌ ප්‍රබල හේතුවක්‌ වන්නේ ද 
					එය යි .<br>
					<br>
					මෙහිදී පෙර ස`දහන් කළ පරිදි සෑම ආහාර වර්ගයක්‌ම මැන ආහාරයට 
					ගන්නට ගියහොත් එය ඉතාම දුෂ්කර කාර්යයක්‌ වන අතර එය ප්‍රායෝගිකව 
					ක්‍රියාත්මක කිරීමට හැකිවන්නේද නැත. නමුත් බත් අනිවාර්යයෙන්ම 
					මැනගැනීමෙන් පසුව ආහාරයට ගත යුතුය. මක්‌ නිසාද යත් ශ්‍රී 
					ලාංකිකයන්ගේ ප්‍රධාන පිෂ්ඨ ප්‍රභවයද ප්‍රධාන ශක්‌ති ප්‍රභවයද 
					බත් වන නිසාය. <br>
					<br>
					බත් 
					මැනීමට සාමාන්‍යයෙන් භාවිතා කරන්නේ පොල්කටු හැන්දය. නමුත් එය 
					සුදුසු නොවන්නේ විවිධ ප්‍රමාණයේ පොල්කටු හැ`දි තිබෙන නිසාවෙනි. 
					එම නිසා සෑම නිවසකම ඇති විශේෂයෙන් මිලදී ගන්නට අවශ්‍ය නොවන 
					නිශ්චිත මිම්මක්‌ අපි මේ ස`දහා භාවිතා කරමු. එම මිම්ම වන්නේ 
					අ`ඩු කෝප්පයයි. මේ වන විට වෙළ`දපොලේ විවිධ ප්‍රමාණයේ අඩුකෝප්පද 
					ඇතත් අප මෙහිදී භාවිතා කරන්නේ පීරිසි අඩුකෝප්ප කට්‌ටලයේ 
					සාමාන්‍ය ප්‍රමාණයේ අ`ඩුකෝප්පය හෙවත් 200 පක පරිමාව සහිත සම්මත 
					අ`ඩුකෝප්පය යි. <br>
					<br>
					''බර අඩුකරගැනීමේ වැඩසටහනක යෙදී ඉන්නා අයට දවසටම ආහාරයට ගත 
					හැක්‌කේ රතුනාඩු බත් කපාපු අ`ඩුකෝප්ප තුනක්‌ පමණි''<br>
					<br>
					අප ඉහතින් විශේෂ අවධාරණයන් සමගින් ස`දහන් කළ වාක්‍යය මෙම 
					වැඩසටහනේ වාක්‍යය අතරින් වැදගත්ම එසේම පිළිපැදිය යුතුම වාක්‍යය 
					වෙයි. එය පිළිපැද්දේ නැතිනම් අන් සියල්ල පිළිපැද්දත් අපට නිසි 
					ප්‍රතිඵල නොලැබේ. අපට දිනකට ගැනීමට ඉඩ ඇති බත් කපාපු අඬුකෝප්ප 
					3 කෙනෙකුට තුන් වේලටම එක බැගින් සම සමව ආහාරයට ගත හැකිය. ශ්‍රී 
					ලාංකිකයෝ සාමාන්‍යයෙන් දවල්ට ටිකක්‌ වැඩිපුර ආහාර ගැනීමට 
					රුචිකත්වයක්‌ දක්‌වති. එවැනි අයට උදේට අ`ඩුකෝප්පයෙන් එකක්‌ද 
					දවල්ට එකහමාරක්‌ද රෑට භාගයක්‌ද වන සේ බත් තෝරාගත හැකිය. <br>
					<br>
					මෙහිදී පහත දැක්‌වෙන ප්‍රධාන නීති දෙක බර වැඩි අය පිළිපැදිය 
					යුතුය. <br>
					<br>
					1. දවසේ බත්වල එකතුව කපාපු අ`ඩුකෝප්ප 3 නොඉක්‌මවීම.<br>
					<br>
					2. රෑට නොකා සිටීමෙන් වැළකීම.<br>
					<br>
					අපේ රටේ ජනතාව බත් විශාල ප්‍රමාණයක්‌ තෙල් සහ මිටිකිරි විශාල 
					වශයෙන් යෙදූ එළවළු ව්‍යාංජන සුළු ප්‍රමාණයක්‌ සමග ආහාරයට ගෙන 
					බඩපුරවාගන්නට හුරු වී ඇත. එම නිසා අප නිර්දේශ කර ඉදිරිපත් කළ 
					බත් ප්‍රමාණයෙන් බඩ පුරවාගත හැකිද? යන ප්‍රශ්නයට සෑමදෙනාම පාහේ 
					මැදිවේ. එසේම ''ඔහොම කෑවොත් අපට ගැස්‌ට්‍රයිටිස්‌ හැදෙයි'' 
					''ඔහොම කාලා අපට නින්ද යයිද?'' ''ඔහොම බඩගින්නෙ ඉන්න පු`එවන් 
					කාටද?'' ''ඔහොම කෑවොත් අපට ශක්‌තිය ඇතිවෙයිද?'' ''ආයෙ නම් 
					ආත්මෙට බඩ පුරව ගන්ඩ හම්බ වෙන්නෙ නෑ'' ''බඩගින්නෙ වේලි වේලි 
					තමයි දැන් ඉතින් ඉන්න වෙන්නෙ'' ආදී තවත් ප්‍රශ්න සහ උභතෝකෝටික 
					අදහස්‌ රාශියක්‌ පැන නැගෙයි. <br>
					<br>
					එසේ පැන නැගෙන ප්‍රශ්න ඔවුන්ගේ පැත්තෙන් සාධාරණ ප්‍රශ්න බව අපි 
					පිළිගනිමු. මක්‌ නිසාද යත් බත් අධික ප්‍රමාණයක්‌ ගැනීම දැන් 
					ඔවුන්ගේ පුරුද්ද බවට පත් වී ඇති නිසාය. අප කියන්නට යන මෙම 
					කාරණය ඔබ ඉතාම හො`දින් තේරුම් ගන්න. ''කිසිම කෙනෙකුට කොයිම 
					වෙලාවකවත් බඩ පුරවාගන්නට එපා යෑයි අප උපදෙස්‌ දෙන්නේ නැත'' අප 
					පවසන්නේ වෙනදා පුරුද්දට අධික බත් ප්‍රමාණයක්‌ බෙදා නොගෙන, අප 
					කථා කළ හො`ද ආහාර වර්ග හො`ද විදිහට හදාගෙන ඒවායින් පංගුව 
					පුරවාගෙන බඩ පුරවා ගන්නා ලෙසටය.<br>
					<br>
					එසේ නම් බර අඩු කරගැනීමේ මූලික අරමුණට බාධා නොවන සේ බඩද 
					හො`දින් පුරවා ගැනීමට බර වැඩි සහ තරබාරු අයට පු`එවන. ඒ ස`දහා 
					තමාගේ බත්පත වැඩිපුර පුරවා ගත යුත්තේ තැම්බූ එළවළු, දියකිරට 
					පිසු එළවළු සහ පලා , එළවළු සහ පලාවර්ගවලින් අහිතකර නොවන ලෙස 
					සාදාගත් සලාද, සම්බෝල, මැල්ලුම් ආදියෙනි. එවැනි හො`ද දේවල් 
					හො`ද විදිහට සාදාගෙන පුරවාගත් පංගුව වෙනදාටත් වඩා විශාල වුවද 
					ඉන් හානියක්‌ වන්නේ නැත.<br>
					<br>
					උදේට බත් අ`ඩුකෝප්පයක්‌ ගෙන දවල්ට බත් අ`ඩුකෝප්ප එකහමාරක්‌ 
					ආහාරයට ගන්නා කෙනෙකුට එදින රාත්‍රී ආහාරයට ඉතුරුවන්නේ බත් 
					අ`ඩුකෝප්ප බාගයක්‌ පමණි. එම බත් අ`ඩුකෝප්ප බාගයෙන් වුවද අපට බඩ 
					පුරවාගත හැකි ක්‍රමවේදයන් තිබේ. ඒ ස`දහා එක්‌ ඉතා ප්‍රායේගික 
					නිදසුනක්‌ මෙසේය.<br>
					<br>
					බඩ ඉතා හො`දින් පුරවාගෙන පෝෂණයත් තහවුරු කර ගැනීමට සලාදයක්‌ ¾<br>
					<br>
					ග්‍රෑම් 500 ක පිපිඤ්ඤා ගෙඩියකින් භාගයක්‌, ලොකු තක්‌කාලි 
					ගෙඩියක්‌, ලොකු බී ලුනු ගෙඩියක්‌ සහ මාළු මිරිස්‌ හෝ අමු 
					මිරිස්‌ කරලක්‌ දෙකක්‌ ගන්න. ඔබට ගෙවත්තෙන් පහසුවෙන් නෙලාගත 
					හැකි ගොටුකොල, මුකුණුවැන්න වැනි පලාවකින් මිටක්‌ද එක්‌කර ගන්න. 
					දැන් ඔබ ළ`ග එළවළු වර්ග 5 ක්‌ ඇත. මේවා හො`දින් සෝදා පිරිසිදු 
					කර කැමති හැඩයකට කපාගෙන පි`ගානක අසුරාගන්න. මෙයට දෙහිගෙඩියකින් 
					භාගයක්‌ මිරිකන්න. මිරිස්‌කුඩු, ගම්මිරිස්‌ කුඩු, ලුණු කුඩු 
					අවශ්‍ය පමණට එකතු කරගන්න. රස ගුණ වැඩිකර ගැනීමට උම්බලකඩ 
					ටිකක්‌ද එකතු කර ගත හැකිය. උම්බලකඩ නැති අයට මෙන්ම තියෙන අයට 
					නැති වෙලාවට හාල්මැස්‌සෙක්‌ කර කර කුඩු කර මෙයට එක්‌ කළ හැකිය. 
					මෙය අනාගත් විට විශාල ප්‍රමාණයේ රසවත් ගුණවත් එසේම පෝෂණ 
					විද්‍යාත්මක මූලධර්ම පිළිපදිමින් සකස්‌ කර ගත් සලාද පි`ගානක්‌ 
					ඔබට ලැබේ. <br>
					<br>
					මෙම සලාද පි`ගාන සමග ඉහත කී බත් අ`ඩුකෝප්ප භාගය ආහාරයට ගත්තද 
					ඔබගේ කුස පිරෙනු ඇත. මෙයට තවදුරටත් හුරුල්ලෙක්‌, සාලයන් 
					දෙදෙනෙක්‌, හාල්මැස්‌සන් කිහිප දෙනෙක්‌ හෝ ලොකු මාළු නම් 
					මධ්‍යම ප්‍රමාණයේ කැබැල්ලක්‌ නරක නැති විදිහට පිසගෙන එකතු කර 
					ගත හැකිය. ඊටත් අමතරව මෙම ආහාර වේලට දියකිරට පිසූ පරිප්පු, 
					මුංඇට වැනි පියලි වර්ගයකින් මේස හැන්දෙන් දෙකක්‌ද එකතු කර ගත 
					හැකිය. එවිට ඔබේ කුස අධික බත් ප්‍රමාණයකින් තොරව වුවද ඉතාම 
					හො`දින් පිරෙන බවට සැක නැත. එසේම පෝෂණ ගුණයෙන් අනූන විවිධත්වය 
					උපරිම වන අයුරෙන් ආහාර ප්‍රභව තෝරාගත් නිසා සිරුරට අවශ්‍ය 
					පෝෂණයේ අඩුවක්‌ වන්නේද නැත. <br>
					<br>
					මෙලෙස ආහාර ගැනීමෙන් පවා බඩ පුරවාගත නොහැකි අයට වතුර 
					වීදුරුවක්‌ පානය කිරීමෙන් තවදුරටත් බඩ පුරවාගත හැකිය. එවිටත් 
					නොපිරෙන බඩ සහ බඩටත් වඩා නොපිරෙන සිත පුරවාගැනීමට අර්ධ වශයෙන් 
					ඉදුණු පලතුරක්‌ අතුරුපස ලෙස ආහාරයට ගත හැකිය. <br>
					<br>
					අපේ රටේ අය වැඩිපුරම ආහාරයට ගන්නා පලතුර කෙසෙල්ය. දියවැඩියා 
					රෝගියෙකුට අර්ධ වශයෙන් ඉඳුණු තරමක කෙසෙල් ගෙඩි වන ඇඹුල්, 
					සුවෙ`දල් , සීනි වැනි කෙසෙල් ගෙඩි තුනක්‌ දිනකට ආහාරයට ගත 
					හැකිය. මෙහි අරුත වන්නේ සෑම ආහාර වේලකටම පසුව කෙසෙල් ගෙඩියක්‌ 
					ආහාරයට ගත හැකි බවයි. වරකට කුඩා අඹ ගෙඩියක්‌ද විශාල ප්‍රමාණයේ 
					අඹ නම් භාගයක්‌ද එකතු කර ගත හැකිය. පැපොල් මධ්‍යම ප්‍රමාණයේ 
					ගෙඩියකින් කාලක්‌ වරකට ආහාරයට ගත හැකිය. අන්නාසි මධ්‍යම 
					ප්‍රමාණයේ ගෙඩියකින් වරකට හයෙන් පංගුවක්‌ ආහාරයට එකතු කර ගත 
					හැකිය. පැණි කොමඩු මධ්‍යම ප්‍රමාණයේ ගෙඩියකින් අටෙන් පංගුවක්‌ 
					ආහාරයට එකතු කර ගත හැකිය. පේර, වෙරළු, නෙල්ලි, ඇඹරැල්ලා, 
					කාමරංගා, ජම්බු, දම්, නමිනං, කජුපුහුලන්, අනෝදා වැනි පලතුරුවලට 
					සීමාවක්‌ අවශ්‍ය නොවන අතර සෑහීමට පත් වන පමණින් ආහාරයට එකතු කර 
					ගත හැකිය. <br>
					<br>
					ආහාර පාලනයේ ප්‍රධාන සැකිල්ල අප මේ වන විටත් සාකච්ඡාකොට 
					ඇත්තෙමු. එහෙත් බර අඩුකරගැනීමේ ආහාර පාලනයක යෙදී සිටින අයට 
					ආහාර පිළිබ`දව තවත් අතුරු ප්‍රශ්න රාශියක්‌ පැන නගින බව අප 
					ප්‍රායෝගිකව දන්නා බැවින් එම ප්‍රශ්නවලටද නිසි පිළිතුරු 
					සාකච්ඡා කළ යුතු වෙමු. එවැනි අතුරු ප්‍රශ්න කීපයක්‌ නම් කොස්‌, 
					දෙල්, අල, බතල හො`දද? , තේ බොන්නෙ කොහොමද?, අතරට බඩගින්නක්‌ 
					ආවොත් මොකක්‌ද කරන්නෙ?, රෑට ඉ`දිආප්ප, ආප්ප එහෙම කනAන හො`ද 
					නැද්ද?, කඩල, කව්පි, මුංඇට උදේට කොච්චර කන්න පුළුවන්ද, කජු, 
					රටකජු ආදිය හො`දද?, කොළ කැ`ද හො`දද? ආදියයි. ආහාර පිළිබ`ද ඔබට 
					එළඹිය හැකි එවැනි අතුරු ප්‍රශ්න සියල්ලටම පිළිතුරු අපි ඊළ`ග 
					සතියේ සාකච්ඡා කරමු.<br>
					<br>
					<b>වෛද්‍ය පාලිත සමන් ජයකොඩි</b></font></p>
<br/><a href="http://www.divaina.com/2016/07/24/nimna10.html">උපුටා ගැනීම</a>
</body>
</html>
