<!DOCTYPE html>
<html>
<head>
<meta charset="ISO-8859-1">
<title>බර අඩු කර ගැනීමට වීර්යය වැඩීම</title>
</head>
<body>
<p><font size="5" color="#006600">බර අඩු කර ගැනීමට වීර්යය වැඩීම<br>
					</font><font size="4"><br>
					අප 
					ඉලක්‌කයක්‌ තෝරාගෙන තිබුණද එම ඉලක්‌කයට යාම සඳහා දැඩි 
					අධිෂ්ඨානයක්‌, අප්‍රතිහත ධෛර්යයක්‌, මනා කැපවීමක්‌ සහ වෙහෙස 
					නොබලා වැඩ කිරීමේ සූදානමක්‌ නැත්තම් අපට තෝරාගත් ඉලක්‌කයට යැමට 
					නොහැකි වෙයි. වෙනත් ඕනෑම කාර්යයක්‌ සාර්ථකව කරගැනීම ස`දහා 
					මෙන්ම බර අඩු කර ගැනීම ස`දහා ද එය එසේමය. අපේ අරමුණට යැම සඳහා 
					අපට අනිවාර්යයෙන්ම තිබිය යුතු එම හොඳ ගුණාංග වඩා ගැනීම මෙම 
					ක්‍රියාවලියේදී සිදු කෙරෙයි . <br>
					<br>
					තරබාරු කෙනෙකුගේ බර අඩු කර ගැනීමත් එසේ අඩු කර ගතහොත් යළි වැඩි 
					නොවී පවත්වා ගැනීමත් සලකන්නේ පුහුදුන් ලෝකයේ තිබෙන ඉතාම දුෂ්කර 
					කටයුත්තක්‌ හැටියටය. වෛද්‍ය ප්‍රජාව අතර පවා බර අඩුකර ගැනීම සහ 
					බර අඩු කර ගතහොත් යළි වැඩි නොවී පවත්වා ගැනීම සළකන්නේ අති 
					දුෂ්කර කටයුත්තක්‌ හැටියටය. <br>
					<br>
					ඇතමෙක්‌ මෙය කොතරම් දුෂ්කර කටයුත්තක්‌ සේ සලකනවා දැයි කිවහොත් 
					බර අඩු කර ගැනීම සඳහා යම් උත්සාහයක්‌ ගෙන එය අසාර්ථක වූ තැනදී 
					සියල්ලම අතහැර දමා යළි පරණ නරක ආහාරපාන පුරුදු සහ ඇවතුම් 
					පැවතුම්වලට පෙරටත් වඩා ගොදුරු වෙයි. එසේ ඒවාට නැවත ගොදුරු වී 
					මුලින් තිබුණාටත් වඩා තත්ත්වය දරුණු අතට හරවාගෙන ඒ නිසාම 
					දියවැඩියාව හෘදයාබාධ අංශභාගය පිළිකා ආදී රෝගයන්ට ගොදුරු වී 
					අකාලයේ මිය යයි . <br>
					<br>
					මෙවැනි තත්ත්වයන්ට පත් වන්නේ ශරීර සෞඛ්‍යය පිළිබඳව මනා 
					වැටහීමක්‌ නැති අය පමණක්‌ නොවේ. තමාගේ ශරීරයේ බර පාලනය කර ගත 
					නොහැකිව ඉතා භයානක කෑම බීම රටාවන්ට සහ භයානක ඇවතුම් පැවතුම්වලට 
					ගොදුරු වී ඇති වෛද්‍යවරුන් ද අපට කොතෙකුත් හමුවී ඇත. ඇත්ත 
					වශයෙන්ම වෛද්‍යවරුන්ගේ සාතිශය බහුතරය වැටෙන්නේ ඒ ගොඩටය. 
					වෛද්‍යවරුන්ට මේ සම්බන්ධයෙන් තාක්‌ෂණික සහ න්‍යායික දැනුම 
					තිබුණ ද අවශ්‍ය මානසික ශක්‌තිය නැත. ඉතින් මේ දුෂ්කර කටයුත්ත 
					ජය ගැනීම සඳහා වීර්යය වැඩීමේ ඇති වැදගත්කම දැන් ඔබට වැටහෙනවා 
					ඇති. <br>
					<br>
					වීර්යය වැඩීම යනුවෙන් අදහස්‌ කෙරෙන්නේ අපි තෝරා ගත් ඉලක්‌කයට 
					යැම සඳහා දැඩි අධිෂ්ඨානයක්‌ ඇති කර ගැනීමයි. එම ඉලක්‌කයට යැම 
					සඳහා අප්‍රතිහත ධෛර්යයෙන් කටයුතු කිරීමයි. අපේ ඉලක්‌කය ජය 
					ගැනීම සඳහා කළ යුතු, කළ හැකි සියලුම දේවල් වෙහෙස නොබලා ඉහළම 
					කැපවීමක්‌ සහිතව ඉටු කිරීමය. අපේ අරමුණට ඉලක්‌කයට යැම සඳහා 
					බාධා කරන දේවල්වලින් කොන්දේසි විරහිතව වැළකී සිටීමද වීර්යය 
					වැඩීමටම ඇතුළත් වනවා. වීර්යය වැඩීමේ ක්‍රියාවලියේදී සිදු වන්නේ 
					අපේa ඉලක්‌කයට යැම සඳහා ඇති කර ගත යුතු ඉහළම මානසික සූදානම සහ 
					ඉහළම ආධ්‍යාත්මික කැපවීම ඇති කර ගැනීමයි. කාගේ හෝ කොයියම්ම හෝ 
					මන්දෝත්සාහි කිරීම්වලින් නොසැලී ඉලක්‌කයටම යැමද මෙම 
					ක්‍රියාවලියටම ඇතුළත් වනවා.<br>
					<br>
					නිවැරදි බර අඩු කර ගැනීමේ වැඩසටහනකදී ඒ සඳහා වීර්යය වැඩීමේ 
					වැදගත්කම නිදසුන් ඇසුරෙන් අපට තවදුරටත් මෙසේ පැහැදිලි කළ 
					හැකිය. <br>
					<br>
					බර අඩු කර ගැනීමේ වැඩසටහනක යෙදී සිටින කෙනෙකුට කම්මැලි 
					සිතිවිල්ලක්‌ පහළ වී එදිනට නියමිත ව්‍යායාම ප්‍රමාණය නොකර 
					සිටීමේ මානසික පෙළඹවීමක්‌ ඇති වූවා යෑයි සිතමු. එම තැනැත්තා බර 
					අඩු කර ගැනීමේ වැඩසටහන සම්බන්ධයෙන් නිසි පරිදි වීර්යය වඩා 
					තිබුණා නම් එම කම්මැලි සිතිවිල්ල වහාම පලවාහැර එයින් තමාගේ 
					ඉලක්‌කයට යැම සඳහා කරන ඉමහත් බාධාව සිහි කර ගනිමින් එදිනට 
					නියමිත ව්‍යායාම ප්‍රමාණය කිරීමට කිසිම පැකිලීමකින් තොරව ඔහු 
					ඉදිරිපත් වෙයි .<br>
					<br>
					බර අඩු කර ගැනීමේ වැඩසටහනක යෙදී සිටින තරබාරු කාන්තාවකට මංගල 
					උත්සවයකට සහභාගී වීමට සිදුවන අවස්‌ථාවක්‌ සලකා බලමු. මෙම 
					කාන්තාව අපි කියන වීර්යය වැඩීමේ කටයුත්ත නිසි පරිදි ඉටුකර 
					නොමැති නම් අධික ලෙස රස නහර පිනවන අන්දමින් ම`ගුල්ගෙදර සාදා 
					තිබෙන ආහාරවලට ගිජු වී තෙල් අධික, සීනි අධික, තමාට බෙහෙවින් 
					අහිතකර ආහාර සියල්ල අනුභව කරමින් අවසානයේ විශාල අයිස්‌ ක්‍රීම් 
					බඳුනක්‌ ද හිස්‌ කරමින් තමා මාසයක්‌ හෝ ඇතැම්විට ඊටත් වැඩි 
					කාලයක්‌ බර අඩු කර ගැනීම සඳහා කළ සියලු කැපවීම් ග`ගට ඉනි 
					කැපුවා සේ එක මොහොතකින් අහිමි කර ගනියි. <br>
					<br>
					එහෙත් මෙම කාන්තාව බර අඩු කර ගැනීමේ වැඩසටහන සම්බන්ධයෙන් 
					නිසිපරිදි වීර්යය වඩා තිබුණා නම් ඇය ඒ ගිජු සිතිවිලි සියල්ල 
					තමාගේ අරමුණට කරන බාධාව සිහි කර ගනිමින් ඒවා පලවා හැර තමාට 
					ආහාරයට ගැනීමට අහිතකර නොවන දේවල් පමණක්‌ තෝරා බේරාගෙන අනුභව 
					කරයි. එසේ අනුභව කොට තමාගේ අරමුණ තවතවත් ශක්‌තිමත් කර ගනියි. 
					බොහෝ විට නූතන ම`ගුල්ගෙවල්වල එවැනි අයට සුදුසු ආහාර ඇත්තේම 
					නැති තරම්ය. එවිට නිසි පරිදි වීර්ය වඩා ඇති කාන්තාව කරනු ඇත්තේ 
					කිසිවක්‌ නොකා සිට හෝ තමාගේ අරමුණට යාම සඳහා ඇති දැඩි 
					අධිෂ්ඨානය රැකගැනීමය. එවිට ඇයට ගෙදර ගොස්‌ හෝ තමන්ට සුදුසු 
					යමක්‌ ආහාරයට ගත හැකිය. <br>
					<br>
					මෙවැනි ක්‍රියා තමන්ගේ අරමුණට යැමට බෙහෙවින් උපකාරි වෙනවා 
					පමණක්‌ නොවේ. එමගින් සමාජයේ අන් අයට ද ප්‍රබල ආදර්ශයක්‌ හා ඉතා 
					ප්‍රබල පණිවිඩයක්‌ සැපයිය හැකිය. තරබාරු අය අප කියන නිසි 
					වීර්යය වැඩීම තුළින් ම`ගුල් ගෙවල් වලදී එම ආදර්ශය දීමට සමත් 
					වුවහොත් ඉදිරියේ දී අනිවාර්යයෙන්ම එවැනි අයටත් සුදුසු ආහාර 
					ම`ගුල්ගෙවල්වල පිළියෙල කිරීමට සිදුවෙයි .<br>
					<br>
					අනෙක්‌ අතට බර අඩු කර ගැනීමේ, දියවැඩියාව පාලනය කර ගැනීමේ සහ 
					කොලෙස්‌ටරෝල් පාලනය කර ගැනීමේ වැඩසටහන්වල යෙදී සිටින බොහෝ දෙනා 
					තමන්ට සීනි සහ පැණි රස කන්නට ඉඩ නොලැබීම, තෙල් අධික ආහාර කන්නට 
					ඉඩ නොලැබීම, තෙලෙන් බැදපු ආහාර කන්නට ඉඩ නොලැබීම ආදිය සලකන්නේ 
					ඉමහත් වදයක්‌ ලෙසටය. ජීවිතයේ තමා ලද ලොකුම අභාග්‍යය ලෙසටය. 
					එසේම ඉමහත් හිරිහැරයක්‌ ලෙසටය. සමාජයේ ඇතැම් ප්‍රසිද්ධ අය පවා 
					එම හේතූන් නිසා තමාගේ ජීවිතය පිළිබඳව පවා කලකිරෙන අවස්‌ථා අප 
					කොතෙකුත් දැක ඇත. තමන්ට හිතෙන හිතෙන ජාති බඩ කට පිරෙන්නට කන්නට 
					බැරිනම් ජීවත්වන්නේ මොන එකකටදැයි අසන කෑමවතීලා සහ කෑමදාසලා අප 
					අතර කොතෙකුත් වෙති. ඔවුන් ගමේ ගොඩේ කරුණාවතීලා සුමනදාසලා මෙන් 
					නොව සමාජයේ ඉහළින්ම වැජඹෙන නිලදරුවන, ව්‍යාපාරිකයන් සහ බලවතුන් 
					වේ.<br>
					<br>
					නමුත් තමාගේ අරමුණ සම්බන්ධයෙන් නිසි පරිදි වීර්යය වඩා ඇති කෙනා 
					කොයි තරාතිරමේ වුවත් එසේ ආහාර පාලනය වදයක්‌ ලෙස සලකන්නේවත් 
					ජීවිතය ගැන කලකිරීමට එය හේතුවක්‌ කර ගන්නේවත් නැත.<br>
					<br>
					එය තමන්ට ආශීර්වාදයක්‌ කරගන්නා ඔවුන් ඉතාම භයානක කෑමබීම 
					රටාවන්ට ගොදුරු වී ඇති අන් අයට ආදර්ශයක්‌ද සපයයි. තමාට අනුභව 
					කිරීමට ඉඩ ලැබී තිබෙන ස්‌වභාවික ආහාර පමණක්‌ භුක්‌ති විඳීමටත් 
					ඒ තුළින් මානසික සතුටක්‌ ලබා ගැනීමටත් ඔවුහු සමත් වෙති.<br>
					<br>
					වීර්යය වැඩීම තුළින් ඉලක්‌කයට යැම වඩ වඩාත් පහසු කරවයි . 
					ඉලක්‌කයට ක්‍රම ක්‍රමයෙන් ළ`ගාවීම තුළින් තව තවත් වීර්යය 
					වැඩෙයි. එනම් එය ධනාත්මක චක්‍රයක්‌ බවට පත් වෙමින් ඉතා හොඳ 
					ප්‍රතිඵල ගෙන දෙයි. වීර්යය නිසි පරිදි වැඩීම සඳහා ඉතා හොඳ 
					මානසික සෞඛ්‍යයක්‌ තිබිය යුතුය. එනම් මනස සෑමවිටම සතුටෙන් 
					සැහැල්ලුවෙන් තබාගත යුතුය. එය කරන්නේ කෙසේද? යන්න අපි සාර්ථක 
					ලෙස බර අඩුකර ගැනිම ස`දහා මනස සතුටෙන් තබාගැනීම නැමති මාතෘකාව 
					සාකච්ඡා කරද්දී ඉගෙන ගනිමු.<br>
					<br>
					<b>වෛද්‍ය පාලිත සමන් ජයකොඩි</b></font></p>
					<br/><a href="http://www.divaina.com/2016/06/12/nimna09.html">උපුටා ගැනීම</a>
</body>
</html>
