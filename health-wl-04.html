<!DOCTYPE html>
<html>
<head>
<meta charset="ISO-8859-1">
<title>Loosing excessive weight</title>
</head>
<body>
<p><font size="5" color="#006600">බර අඩු කරගන්න<br>
					ආහාර පාලනය කර ගන්න...<br>
					</font><font size="4"><br>
					බර 
					වැඩි අයට නුසුදුසු හෙවත් අගුණ ආහාර ප්‍රධාන වර්ග 4 කි. අප 
					පෙන්වා දුන්නේ බර වැඩිවන්නේ ආහාරවලින් අනවශ්‍ය අහිතකර 
					අතිරික්‌ත ශක්‌ති ප්‍රමාණයක්‌ ගත් විට එම ශක්‌තිය ශරීරයේදී 
					මේදය බවට පත් වී තැන්පත් වීමෙන් බවයි. මෙම කාරණය සැළකිල්ලට 
					ගැනීමෙන් වැඩියෙන්ම වැළකිය යුතු ප්‍රධාන ආහාර වර්ග කෙනෙකුට ගොඩ 
					නඟා ගැනීමටද පුළුවන.</font></p>
<p><font size="4">නිවැරදි බර අඩු කර ගැනීමේ වැඩසටහනකදී බර 
					අඩුකරගැනීම සඳහා වැඩියෙන්ම දායක වන්නේ ආහාර පාලනය බව අපි මේ වන 
					විටත් සාකච්ඡා කර ඇත්තෙමු. එයින් අදහස්‌ කෙරෙන්නේ තෝරාගත් 
					ඉලක්‌කයට යැම සඳහා වීර්යය වැඩීමේ ක්‍රියාවලියත් ව්‍යායාම 
					කිරීමත් මනස සතුටෙන් තබාගැනීමත් නොවැදගත් බව නොවේ. සාර්ථක 
					ප්‍රතිඵල ලබා ගැනීම සඳහා එම ප්‍රධාන කොටස්‌ 4 කෙරෙහිම එකසේ 
					සැලකිලිමත් විය යුතුය.<br>
					<br>
					බර 
					අඩු කර ගැනීමේ වැඩසටහනකට ආහාර පාලනය මගින් ලබා දෙන සුවිසල් 
					දායකත්වය නිසාම ආහාර පාලනය නොසලකා සිදුකරන සියලු බර අඩු කර 
					ගැනීමේ වැඩසටහන්වල අවසානය අසාර්ථකත්වයයි. එහෙත් බර අඩු 
					කරගැනීමේ උපකරණ, ආලේප සහ ඖෂධ වෙළෙඳාමේ යෙදෙන වෙළෙන්දන්ගේ එකම 
					අරමුණ තම නිෂ්පාදන විකුණා ගැනීම වන නිසා ඔවුන්ගේ වාසියට මෙම 
					විද්‍යාත්මක කාරණය සම්පූර්ණයෙන් යට ගසා ඇත . බර අඩු කර ගැනීමේ 
					වැඩසටහනක වැදගත්ම කාරණය ආහාර පාලනය බව ඔවුන්ගේ වෙළඳ ප්‍රචාරවල 
					ඇතුළත් වුවහොත් හෝ පිළිගතහොත් ඔවුන්ගේ උපකරණ කට්‌ටලයේ ආලේපයේ 
					හෝ ඖෂධයේ බොරු වර්ණනාව බාල වෙයි. එම නිසා ඔවුහු විද්‍යාත්මක 
					කාරණය සම්පූර්ණයෙන්ම යට ගසා බර අඩු කර ගැනීමට කළ යුතු එකම 
					කාර්යය තම උපකරණ කට්‌ටලය ආලේපය හෝ ඖෂධය මිල දී ගැනීම පමණක්‌ බව 
					පැය ගණන් පුන පුනා පවසති.<br>
					<br>
					මෙම බොරු ප්‍රචාරවලට අපේ රටේ මිනිසුන් කොපමණ රැවටී ඇද්දැයි 
					කියතොත් ඒවා මිල දී ගැනීමට තරම් ආර්ථික හැකියාවක්‌ ඇති බර වැඩි 
					සියලු දෙනාම පාහේ මේ වන විට එම උපකරණ කට්‌ටල මිළදී ගෙන ඇත. 
					සාමාන්‍ය මිනිසුන් පමණක්‌ නොව තරබාරු ස්‌වාමීන් වහන්සේලා පවා 
					මෙම උපකරණ මිල දී ගෙන ඇත. එහෙත් මෙම උපකරණ භාවිතයෙන් බර අඩු කර 
					ගත් කෙනෙකු නම් අපට තවම හමුවී නැත. මීට වසර කීපයකට පෙර බර අඩු 
					කර ගැනීම සඳහා මෙවැනි උපකරණයක්‌ මිලදී ගත් මගේ තරබාරු වෛද්‍ය 
					මිතුරෙක්‌ එයින් සත පහකවත් ප්‍රයෝජනයක්‌ නොලැබ අද එය රෙදි 
					වැනීම සඳහා භාවිතා කරයි. අප ළ`ගට බර අඩු කර ගැනීමේ උපදෙස්‌ පතා 
					ආ අයගෙන් වැඩි දෙනා ළඟ මෙවැනි උපකරණ කට්‌ටල තිබූ අතර එම උපකරණ 
					ඒවායේ වෙළෙන්දන් කියන තරම් සාර්ථක නම් ඔවුන්ට අප සොයා පැමිණීමට 
					සිදු වන්නේ නැත. <br>
					<br>
					සමහරුන් එක්‌ උපකරණ කට්‌ටලයක්‌ මිලදී ගෙන කිසිදු ප්‍රතිඵලයක්‌ 
					නොලැබෙන විටදි එයට වඩා මිල අධික වෙනත් උපකරන කට්‌ටලයක්‌ මිලදී 
					ගනී. මෙසේ විශාල වියදමක්‌ දරා උපකරණ කට්‌ටල කිහිපයක්‌ මිලදි 
					ගෙන ඇති අයද අපට හමු වෙයි. <br>
					<br>
					ආහාර පාලනයේදී අපි ඉගෙන ගත යුත්තේ ප්‍රධාන පැති 3 ක්‌ පමණි. අප 
					මෙම වැඩසටහන ගොඩනගා ඇත්තේ ඉතාම සරල මෙන්ම පොඩි දරුවෙකුට වුවද 
					මතක තබාගෙන පිලපැදිය හැකි අයුරිනි. එම ප්‍රධාන පැති 3 නම්<br>
					<br>
					1. බර වැඩි අයට නුසුදුසු හෙවත් අගුණ ආහාර<br>
					<br>
					2. බර වැඩි අයට සුදුසු හෙවත් ගුණ ආහාර<br>
					<br>
					3. සුදුසු ආහාර වල ගත හැකි ප්‍රමාණ<br>
					<br>
					අප අගුණ ආහාර ගැන හොඳින් ඉගෙන ගත යුත්තේ ඒවායින් වැළකීමටය. එසේ 
					වැළකිය යුත්තේ ඒවා ගතහොත් තවදුරටත් තරබාරු වන නිසාය. අප ගුණ 
					ආහාර ගැන හොඳින් ඉගෙන ගත යුත්තේ ඒවා අවබෝධයෙන් භාවිතකර අවශ්‍ය 
					පෝෂණය සහ තෘප්තිය ලබාගැනීමටත් කුස පුරවාගැනීමටත්ය. ගුණ අහාර වල 
					ගත හැකි ප්‍රමාණ ගැන හොඳින් ඉගෙන ගත යුත්තේ ඇතැම් ආහාර වර්ග 
					වශයෙන් ගුණ වුවද අසීමිතව ගතහොත් ප්‍රමාණය වැඩි වීම නිසා අපේ 
					බරඅඩුකර ගැනීමේ අරමුණට බාධා ඇති වන බැවිනි. <br>
					<br>
					1. බර වැඩි අයට නුසුදුසු හෙවත් අගුණ ආහාර<br>
					<br>
					බර වැඩි අයට නුසුදුසු හෙවත් අගුණ ආහාර ප්‍රධාන වර්ග 4 කි. අප 
					පෙන්වා දුන්නේ බර වැඩිවන්නේ ආහාරවලින් අනවශ්‍ය අහිතකර 
					අතිරික්‌ත ශක්‌ති ප්‍රමාණයක්‌ ගත් විට එම ශක්‌තිය ශරීරයේදී 
					මේදය බවට පත් වී තැන්පත් වීමෙන් බවයි. මෙම කාරණය සැළකිල්ලට 
					ගැනීමෙන් වැඩියෙන්ම වැළකිය යුතු ප්‍රධාන ආහාර වර්ග කෙනෙකුට ගොඩ 
					නඟා ගැනීමටද පුළුවන. ශරීරයේ තැන්පත්වන්නේ මේදය බැවින් 
					වැඩියෙන්ම අගුණ විය යුත්තේ තෙල් සහ මේදය අධික ආහාරයි. ශක්‌ති 
					ඝණත්වය වැඩි පෝෂණ සමතුලිතතාවයෙන් තොර ආහාර වර්ග අගුණ ආහාර 
					ලැයිස්‌තුවේ ඊළ`ග ස්‌ථාන ලබාගනී. ඒ අනුව අගුණ ආහාර වර්ග 4 නම්,
					<br>
					<br>
					1. තෙල් සහ මේදය අධික ආහාර<br>
					<br>
					2. සීනි පැණි රස අධික ආහාර<br>
					<br>
					3. සියලුම පාන්පිටි ආහාර<br>
					<br>
					4. සියලුම කිරිපිටි වර්ග<br>
					<br>
					අප එසේ දැක්‌වූයේ අගුණ ආහාර වර්ග වල ලැයිස්‌තුවයි. නමුත් හො`ද 
					අවබෝධයෙන් මේවායින් වැළකීම සඳහා මෙම ලැයිස්‌තුව ප්‍රමාණවත් 
					වන්නේ නැත. අප එසේ කියන්නේ ඇයි?. ඒවා විස්‌තර කරන්නේ කොහොමද?, 
					ඒවාට අදාළ උදාහරණ මොනවාද, ඒවා අපි මතක තියාගන්නේ කොහොමද?, ආදී 
					ප්‍රශ්න රාශියක්‌ අපට දැන් ඇතිවෙයි. අප ඒ ප්‍රශ්න සියල්ලටම 
					පිළිතුරු ලැබෙන පරිදි විස්‌තරාත්මකව උදාහරණත් සමගින් මතක 
					තබාගැනීමටත් හැකි අයුරින් දැන් මෙම ආහාර ගැන ඉගෙන ගනිමු .<br>
					<br>
					තෙල් සහ මේදය අධික ආහාර<br>
					<br>
					තෙල් සහ මේදය අධික ආහාර වර්ග රාශියක්‌ ඇත. බොහෝදෙනෙක්‌ තෙල් 
					ඇතැයි කියා තමන් හීනෙන්වත් නොසිතන ආහාරවලින් ශරීරයට අධික 
					වශයෙන් තෙල් ලබාගනී. එබැවින් තෙල් සහ මේදය අධික ආහාර වර්ග 
					එකක්‌වත් මගහැරෙන්නේ නැති විදිහට අපි වර්ග 10 කට බෙදා එසේම 
					පහසුවෙන් මතක තබා ගත හැකි අයුරින් තෙල් සහ මේදය අධික ආහාර වර්ග 
					ගැන ඔබට පහදා දෙන්නෙමු. එම තෙල් සහ මේදය අධික වර්ග ආහාර 10 නම්
					<br>
					<br>
					1. ගැඹුරු තෙලේ බදින හදන ආහාර<br>
					<br>
					2. තෙම්පරාදු කරන ආහාර<br>
					<br>
					3. අධිකව මිටිකිරි යෙදූ ආහාර සහ අධික පොල් භාවිතය<br>
					<br>
					4. සියලුම හොදි වර්ග<br>
					<br>
					5. මස්‌ සහ බිත්තර<br>
					<br>
					6. සියලුම බටර් ටසහ මාගරින් වර්ග<br>
					<br>
					7. අයිස්‌ක්‍රීම්, කේක්‌, පුඩිං, වටලප්පන්, චොක්‌ලට්‌, පැණිරස 
					බිස්‌කට්‌ සහ කිරිපැණි ඇතුළත් ආහාර කාණ්‌ඩය<br>
					<br>
					8. සොසේජස්‌ , මීට්‌බෝල්ස්‌ ඇතුළත් සියලුම මස්‌ නිෂ්පාදන<br>
					<br>
					9. 1. රැගෙන ගොස්‌ කන ආහාර <br>
					11. ගෙන ගොස්‌ දෙන ආහාර <br>
					<br>
					10. සියලුම කිරිපිටි වර්ග <br>
					<br>
					මෙම තෙල් සහ මේදය අධික ආහාර වර්ග 10 පිළිබඳ තවදුරටත් 
					විස්‌තරාත්මකව අපි ඉගෙන ගනිමු .<br>
					<br>
					ගැඹුරු තෙලේ බදින හදන ආහාර<br>
					<br>
					ආහාර රත්වූ ගැඹුරු තෙලට දමා එහි ගිලෙන්නට හැර බොහෝ වේලාවක්‌ 
					තබන ක්‍රියාවලියේදී එම ආහාරයේ ඇති සවිවර සිදුරු සියල්ලම තෙල් 
					වලින් පිරී යයි. එයටත් අමතරව සවිවර නොවූ ආහාරයේ ඝන කොටස්‌වලට ද 
					උපරිම වශයෙන් තෙල් උරා ගනී. එනම් එවැනි ආහාරවල අඩංගු විය හැකි 
					උපරිම තෙල් ප්‍රමාණය අඩංගු වන නිසා බර අඩු කරගැනීමේ වැඩසටහනක 
					යෙදී සිටින අයට ඉතාම අහිතකරය. බෙහෙවින් හානිකරය.<br>
					<br>
					රෝල්ස්‌, කට්‌ලට්‌, පැටිස්‌, වඩේ වැනි රත් වූ ගැඹුරු තෙලෙන් 
					බදින සියලුම කෙටි කෑම වර්ග මෙම ඛාණ්‌ඩයට ඇතුළත්ය. කැවුම් වර්ග 
					සහ කොකිස්‌ අයත් වන්නේද මෙම ඛාණ්‌ඩයටයි. ගැඹුරු තෙලට දමා බදින 
					ලද මස්‌ද මාළු ද ඒවා ඇසුරෙන් සාදන සියලුම ඩෙවෙල් ආහාරද ගැඹුරු 
					තෙලෙන් බදින සොසේජස්‌ මීට්‌ බෝල්ස්‌ ආදී මස්‌ නිෂ්පාදනද පපඩම්ද 
					ඇතුළත් වන්නේ මෙම ඛාණ්‌ඩයටයි. එසේම සියලුම බයිට්‌ස්‌ වර්ග සහ 
					මුරුක්‌කු වර්ගද මෙම ඛාණ්‌ඩයට ඇතුළත්ය. ගැඹුරු තෙලෙන් බදින ලද 
					රටකජු කජු ඇටවර්ග ආදියද මෙම කාණ්‌ඩයටම ඇතුළත්ය. <br>
					<br>
					මෙම ගැඹුරු තෙලෙන් බදින ලද ආහාර වර්ග බර වැඩිහිටි කෙනෙකුට 
					කොතරම් අහිතකරද යන්න අප හො`දින් අවබෝධ කර ගත යුතුය. එසේ අවබෝධ 
					කරගත් විට 'අනේ අපිට රෝල්ස්‌ එකක්‌ කන්නත් බැරිද?, අපට වඩේ 
					එකක්‌ කන්නත් බැරිද' ආදී ප්‍රශ්න අසන්නට වන්නේ නැත. එය අවබෝධ 
					කරගැනිම ස`දහා මෙම සරල පරික්‌ෂණය යොදාගත හැකිය. <br>
					<br>
					ඔබ වෙළඳසැලකින් රෝල් එකක්‌ මිලදී ගෙන විශාල පත්තර කඩදාසියක හෝ 
					තෙල් උරාගන්නා වෙනත් කඩදාසියක ඔතන්න. සිදුවන්නේ කුමක්‌ද? වැඩි 
					වේලාවක්‌ යන්නට මත්තෙන් මු`එ පත්තරයම හෝ කඩදාසියම තෙලෙන් පෝගී 
					යයි. කඩදාසිය අරගෙන මිරිකුවොත් එයින් තෙල් මිරිකීයන අතර මිරිකූ 
					අතේද තෙල් විශාල වශයෙන් තැවරෙයි. එසේනම් මෙවැනි ආහාරවල තෙල් 
					කොතරම් ඇතිදැයි ඔබට දැන් ප්‍රායෝගිකවම අවබෝධ කර ගත හැකිය. 
					එවැනි අධික අහිතකර අනවශ්‍ය තෙල් ප්‍රමාණයක්‌ ඇති ආහාරයක්‌ 
					ශරීරයේ විශාල තෙල් කිලෝග්රෑම් ප්‍රමාණයක්‌ දැනටමත් ගබඩාකරගෙන 
					සිටින සහ එය ඉවත්කරන්නට සූදානම් වන ඔබට සුදුසු නැත. මෙම අවබෝධය 
					තුළින් ඒවාට ඇති ගිජුකමෙන් ඔබට ඉතාම පහසුවෙන් මිදිය හැකියි.
					<br>
					<br>
					තෙම්පරාදු කරන ආහාර<br>
					<br>
					මු`එ ආහාරයම ගැඹුරු තෙලට දමා නොබැද බෝතලයකින් තෙල් ටිකක්‌ ගෙන 
					ඇතිලියකට දමා රත්කර එයට කු`එබඩු ආදී දේවල් දමා රසය සහ සුවඳ 
					වැඩිකර ගනිමින් ආහාරය එම තෙලට එකතු කිරීම මෙහිදී සිදු වෙයි. 
					ගැඹුරු තෙලේදී මෙන් තෙල් විශාල ප්‍රමාණයක්‌ භාවිත නොකළට ද 
					මෙහිදී භාවිත කරන තෙල් සියල්ලම ආහාරයේ රැඳෙන නිසා බර අඩු කර 
					ගැනීමේ වැඩසටහනක යෙදී සිටින අයට මෙම ආහාර ඉතාම අහිතකරය. ආහර 
					පිසීමේදී තෙම්පරාදුව ස`දහා භාවිත කරන තෙල් ප්‍රමාණය නිවසේ ආහාර 
					ලබාගන්නා අයගේ ශරීර තුළට නොදැනුවත්වම ඇතුල්වෙයි. දැනටමත් අමතර 
					තෙල් ප්‍රමාණයක්‌ ගබඩා වි තරබාරු වී ඇති ශරීරවලට එය කිසිසේත්ම 
					සුදුසු දෙයක්‌ නොවේ. <br>
					<br>
					අවාසනාවට අද සියලු දෙනාම පුරුදු වී ඇත්තේ ආහාර ගැඹුරු තෙලෙන් 
					බැද ගැනීමටය. එසේ නොමැතිනම් තෙම්පරාදු කර ගැනීමටය. අද ඒ 
					ක්‍රියාවලි දෙකෙන් එකකට භාජනය නොකර කිසිම ආහාරයක්‌ පිස නොගන්නා 
					තරය. මංගල උත්සව ආදී අවස්‌ථාවන්හිදී මෙය විශේෂයෙන් කැපී 
					පෙනෙයි. මස්‌ ද මාළු ද බටු ද බෝන්චි ද, කංකුං ද, අල ද, පරිප්පු 
					ද, පපඩම් ද, බත් ද යන සියල්ලම ඇත්තේ තෙලෙන් බැදලාය. එසේ නොමැති 
					නම් තෙම්පරාදු කරලාය. ඉතින් මිනිසුන් තරබාරු වීම අරුමයක්‌ ද?<br>
					<br>
					අධිකව මිටිකිරි යෙදූ ආහාර සහ අධික පොල් භාවිතය<br>
					<br>
					අප ව්‍යාංජන ඇතු`එ ආහාරපාන වළට යෙදීමට හුරුවී ඇත්තේ සිහින්ව 
					ගාන ලද පොල්වලින් මිරිකාගත් මිටිකිරිය. එනම් පළමු කිරි ටිකය. 
					නමුත් මෙම මිටි කිරෙහි අධික තෙල් ප්‍රමාණයක්‌ අඩංගුය. නූතන 
					බ්ලෙන්ඩර් ආදී මෙවලම් භාවිත කිරීමෙන් තත්ත්වය වඩාත් දරුණු අතට 
					හැරෙයි. පළමු කිර ඉවීම සඳහා භාවිතා නොකොට දෙවැනි කිර හෙවත් දිය 
					කිරි ඉවීම සඳහා භාවිතා කිරීමෙන් මෙම බාධාව ඔබට ජයගත හැකියි.<br>
					<br>
					මිටිකිරි ඉවත නොදමා දියකිරි සාදාගැනීමේ වඩාත් ප්‍රායෝගික සහ 
					ආර්ථිකමය වශයෙන්ද වාසිදායක ක්‍රමයක්‌ ඇත. එනම් ඔබ හැකිතරම් අඩු 
					පොල් ප්‍රමාණයක්‌ ගා ගන්න. වෙනදාට වඩා වැඩි ජලය ප්‍රමාණයක්‌ එම 
					පොල් ස්‌වල්පයට එක්‌කර ලාවට එසේත් නැත්නම් දියට කිරිටික හදාගෙන 
					එම කිරෙන් වයාංජන පිසින්න. <br>
					<br>
					සම්බෝල මැල්ලුම් ස`දහාද අධික පොල් ප්‍රමාණයක්‌ භාවිත කිරිමට අප 
					පුරුදු වී ඇත. එය ජයගැනීමට මෙලෙස කටයුතු කරන්න. සම්බෝලය හෝ 
					මැල්ලුම සැදීමට අවශ්‍ය පොල් ප්‍රමාණය ගා ගන්න. ඉන්පසු එයට ජලය 
					ස්‌වල්පයක්‌ එක්‌කර අධික කිරිගතිය මිරිකා ඉවත්කරන්න. එසේ 
					කිරිගතිය අඩුකල පොල් එකතුකර සම්බෝලය හෝ මැල්ලුම සාදන්න. <br>
					<br>
					මෙසේ ඉවත්කරන ලද මිටිකිරි හිඳවා පහන පත්තුකිරීමට තෙල් ලබාගන්නා 
					අයද දින කිහිපයක්‌ ශීතකරණයේ තබා එකතුකර එය හිඳවා තෙල් බෝතල් 
					ගණන් එකතුකර ගන්නා අයත් අප වැඩසටහනේ සිටිති. ඔබටත් එසේම කටයුතු 
					කළ හැකිය. බොහෝ දෙනා වෑංජනයක්‌ සමග මැල්ලුමක්‌ හෝ සම්බෝලයක්‌ 
					සාදන විට ඒ දෙකට දෙවරක්‌ පොල් අධික ප්‍රමාණයෙන් ගෑමට පුරුදු වී 
					ඇත. නමුත් එහිදි අප කළ යුත්තේ පොල් තරමක්‌ ගාගෙන එයට ජලය 
					ටිකක්‌ දමා කිරිටික මිරිකාගෙන එය අවශ්‍ය තරමට තනුක කරගෙන 
					වෑංජනයට යෙදිමත් කිරිගතිය අඩුකරගත් පොල්ටික දමා මැල්ලුම හෝ 
					සම්බෝලය සෑදීමත්ය.<br>
					<br>
					මෙලෙස දියකිරෙන් උයන්නට කී විටත් වරක්‌ මිරිකා කිරි අඩු කළ 
					පොල් යොදා සම්බෝල මැල්ලුම් සාදන්නට කී විටත් වැඩසටහන මුල්වරට 
					ඉගෙනගන්නා අයගෙන් චෝදනාවක්‌ නැඟේ. ''අනේ එහෙම උයනකොට දියරහයිනෙ 
					. එහෙම කන්න බෑනෙ'' යන්න එම චෝදනාවයි. ඉතින් එහෙම කියන අය මේ 
					වෙනකොට එහෙම රහට කාලා අමාරුවෙ වැටිලනෙ ඉන්නෙ. සමහරු කොපමණ 
					අමාරුවෙ වැටිලාද කිවහොත් වැඩසටහනට පැමිණ අපි ඉදිරිපිට ඉ`දගත් 
					විට නැගිට ගන්නටවත් නොහැකිය. එච්චරටම රහ ඇෙ`ග් එකතු වෙලාය. 
					ඔවුන් අල්ලලා නැගිට්‌වන්නට ඕනෑ අපය. ඉතින් බර වැඩි අය තේරුම් 
					ගත යුතුයි පරණ පුරුදු විදිහට රහට කෑවොත් අමාරුවෙ වැටෙනවා කියන 
					කාරණය. <br>
					<br>
					රසට කෑම කන්න<br>
					<br>
					ආහාර රසවත් කරගැනිම ස`දහා ඔබ වැඩිපුර තක්‌කාලි, දෙහි ඇඹුල්, 
					අමුමිරිස්‌, මා`එමිරිස්‌, කු`එබඩු ආදිය වැඩිපුර එකතු කරගන්න. 
					මෙහිදි තක්‌කාලි කිසිම අගුණයකින් තොර විශිෂ්ට ගුණ සහිත 
					එළවළුවක්‌ බව පැවසිය යුත්තේ තක්‌කාලි ගැන කියන විටම තක්‌කාලි 
					අගුණ නැතිදැයි බොහෝදෙනා අපෙන් විමසන බැවිනි. <br>
					<br>
					කොළ කැඳ සෑදීමේදී ද හැකි තරම් අඩු පොල් ප්‍රමාණයක්‌ භාවිත 
					කරන්න. කොළ යුෂ වැඩිපුර යොදාගන්න. අප කඩයකින් ආහාර ගත්විට - 
					තිබුණේaa පොල්කුඩු සම්බෝල යෑයි දොස්‌ පැවරීමට හුරුවී තිබුණත් 
					පොල්කුඩු සම්බෝලය යනු වඩා සෞඛ්‍ය ආරක්‌ෂිත ආහාරයක්‌ බව ඔබට 
					දැන් වැටහෙනවා ඇති. ඒ නිසා අපි එවැනි පොල්වලට පොල් කුඩු කියා 
					ගැරහීමට ලක්‌ කොට ඉවත දැමිය යුතු නැත. අප එය නම් කළ යුත්තේ 
					මේදය ඉවත්කළ හෝ මේදය අඩු කළ පොල් කියාය. එසේම එය ඉවත නොදමා 
					සම්බෝල මැල්ලුම් ආදියට භාවිත කළ යුතුය.<br>
					<br>
					පොල් භාවිතයේ නිර්දේශය වන්නේ නිරෝගි 5 දෙනෙක්‌ගෙන් සමන්විත 
					නිවසකට ආහාර පිසීම ස`දහා දිනකට එක්‌ මධ්‍යම ප්‍රමාණයේ පොල් 
					ගෙඩියක්‌ ප්‍රමාණවත්ය යන්නයි. තරබාරු බව, දියවැඩියාව, 
					කොලෙස්‌ටරෝල් අධිකතාව ආදී ගැටලු ඇති නිවෙස්‌වල නම් 5 දෙනෙකුට 
					පොල් ගෙඩිය පවා බෙහෙවින්ම වැඩිය. නමුත් අපට මෙම වැඩසටහන තුළදී 
					දිනකට එක්‌ පොල් ගෙඩිය බැගින් භාවිත කරන අය එනම් නිර්දෙAශිත 
					ප්‍රමාණය මෙන් පස්‌ ගුණයක්‌ භාවිත කරන අය ඕනෑතරම් හමුවී ඇත. 
					එබැවින් එම කනගාටුදායක තත්ත්වයෙන් අත්මිදිම ස`දහා ආහාර 
					පිසීමේදී අප ඉහතින් විස්‌තර කළ අයුරින් කටයුතු කරන්න. <br>
					<br>
					<b>වෛද්‍ය<br>
					පාලිත සමන් ජයකොඩි</b></font></p>  
</body>
</html>
